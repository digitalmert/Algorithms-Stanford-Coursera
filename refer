Hocam Merhaba,

Öncelikle kısaca kendimi tanıtmak isterim. İsmim Mert. 26 yaşındayım. Boğaziçi Üniversitesi Yönetim Bilişim Sistemleri bölümünden 2014 Aralık’ta 3.42/4.00 ile mezun oldum. 3  yıldır Garanti Teknoloji şirketinde Data Scientist olarak çalışıyorum ve bu hafta itibarı ile işten ayrılıyorum. Burada edindiğim tecrübeler sonrasında iş dünyasından çıkıp CS alanında akademik olarak ilerlemek istediğimi anladım. Kendimi özellikle AI alanında kitaplardan çalışarak, online dersler alarak ve çeşitli üniversitelerde bu alanda doktora yapan arkadalşarım aracılığıyla geliştirmeye çalışıyorum ve bu konuda çok hevesliyim. Çalıştığım kitaplardan bazılarını aşağıda bulabilirsiniz:

-Discrete Mathematics (Kenneth A. Ross)
-Introduction to Linear Optimization (Bertsimas)
-Mathematical Analysis (Apostol)
-Book of Proof(Hammack)
-Algoritms courses on Coursera from Stanford University (algorithm design and data structures)
-Introduction to Probability(Tsitsiklis)
-Linear Algebra and Its Applications (Strang)
-The Elements of Statistical Learning(Trevor Hastie, Robert Tibshirani, Jerome H. Friedman)

Yüksek lisans için bölümünüze başvurmayı düşünüyorum ancak ön koşullar açısından bazı çekincelerim var. Lisanstan ön koşullu dersleri almak şartıyla yüksek lisansa kabul edilebilme gibi bir şansım var mı? Böyle bir opsiyonun mümkün olup olmadığı hakkında bilgi alabilmek adına size yazıyorum. Eğer mümkün ise bu doğrultuda elimden gelen her şeyi yapmaya çalışacağım. Bu alanda akademik çalışmalarda bulunup yeni teoriler/uygulamalar üretme fikri beni çok heyecanlandırıyor ve motive ediyor. Bu konularda ve çalıştığım alanlarla ilgili bilgilerimi pekiştirmek ve diğer insanlarla paylaşmak adına bir blog yazıyorum. Blog’umun linkini ve benimle ilgili daha ayrıntılı bilgilere ulaşmak isterseniz diye linkedin profilimi aşağıda paylaşıyorum.

Blog: www.mertricks.com
Linkedin: https://www.linkedin.com/in/mertatli/

Sizden gelecek olan yanıt benim için çok değerli olacaktır. 

Saygılarımla,
Mert
